---
title: "SiteHub ansætter ny Sikkerheds- og risikochef"
description: ""
lang: da
slug: sitehub-ansaetter-ny-sikkerheds-og-risikochef
seo:
  title: "SiteHub ansætter ny Sikkerheds- og risikochef - SiteHub"
  description: ""
  ogImage: "https://sitehub.dk/wp-content/uploads/2026/01/Mads-Walbom_headshot.jpg"
wpId: 7037
---

## SiteHub henter Mads Walbom ind som Sikkerheds- og Risikochef**Mads Walbom er netop tiltrådt som ny Sikkerheds- og Risikochef i SiteHub. Ansættelsen er et strategisk skridt i virksomhedens arbejde med at udvikle fremtidens byggepladser med markant højere krav til både fysisk og digital sikkerhed.**De trusler som gør sig gældende mod sikkerheden i byggebranchen udvikler sig hastigt i disse år. Det stiller nye og skærpede krav til driften af byggepladser, hvor risici i dag ikke alene handler om økonomisk kriminalitet, arbejdsmiljø og adgangsforhold, men i stigende grad også om data, systemer og kritisk infrastruktur.

_“Sikkerhed er ikke længere et isoleret hensyn, som kan klares med hegn og rundering. Det er en forretningskritisk disciplin, som skal tænkes ind i både drift, teknologi og kultur. Med Mads får vi en stærk kapacitet, der kan løfte sikkerhed til et strategisk niveau, og dét for både vores kunder og internt i SiteHub,”_ siger Ulrik Branner, adm. direktør i SiteHub.

Mads Walbom får ansvaret for at understøtte udviklingen af sikkerhed og risikostyring på tværs af SiteHubs projekter og kunder. Samtidig skal han sikre, at sikkerhed forankres endnu dybere i organisationen og bliver en integreret del af SiteHubs DNA.

Kigger man på nærmere på Mads Walboms meritter står det klart, at det ikke skorter på erfaring indenfor sikkerhed. Udover at have været officer i Forsvaret og reserven i 36 år, har Mads brugt de seneste seks år som COO i en sikkerhedsvirksomhed og håndteret opgaver med komplekse sikkerheds- og risikoprofiler. Erfaring han nu skal bringe i spil hos SiteHub.“De trusler_, som udfordrer sikkerheden i byggeriet, er hybride, og derfor kan vi ikke længere anskue sikkerhed, som en isoleret disciplin._ _Det skal tænkes ind som en integreret del af byggepladsen og -projektet. Hos Sitehub kommer vi til at tage afsæt i NIS2-direktivet og Danmarks nationale sikkerhedsstrategi, så vi kan skabe rammerne til at håndtere hybridtruslerne,” siger Mads Walbom._

Det budskab følger Ulrik Branner op på.

 – _“Vi deler en klar ambition om at bidrage til mere sikre og effektive byggepladser – ikke kun i Danmark, men også i takt med de mange nye projekter inden for forsvarsindustrien og Datacentre. Her er kravene til sikkerhed markant højere, og det kræver både struktur, erfaring og konsekvens.”_ 

Ansættelsen af Mads Walbom understøtter SiteHubs overordnede vision om _Bedre Byggepladser_, hvor sikkerhed, professionalisme og ordnede forhold er fundamentet for både effektivitet, ansvarlighed og reduceret CO2.
