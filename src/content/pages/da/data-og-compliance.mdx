---
title: "Data og compliance"
description: ""
lang: da
slug: data-og-compliance
translations:
  en: compliance
  nn: compliance-nn
  sv: compliance-sv
  nl: compliance-nl
seo:
  title: "Data og compliance - SiteHub"
  description: ""
  ogImage: "https://sitehub.dk/wp-content/uploads/2025/03/1_KaW1R0.png"
wpId: 1125
---

# Data og compliance## Data og complianceDer stilles stadigt større compliance krav til bygherren. Den nationale strategi for bæredygtigt byggeri omfatter alt nybyggeri, og der er selvstændige krav til grænseværdier for selve byggeprocessen, dvs transporter, affald, el, vand og varme, og til materialerne, der anvendes. Samtidig definerer EU-taksonomien en række miljømål, lige som **CSRD** rammer i forhold til virksomheders bæredygtighedsrapportering, og hertil knytter sig den lovpligtige **ESG**\-rapportering, som mange virksomheder også skal levere.

Derudover vælger mange bygherrer at bæredygtighedscertificere deres byggerier i henhold til **DGNB**, **LEED** eller **BREAM**.

Alt dette kræver, at processerne på byggepladsen opfanges, registreres og systematiseres. Det gør SiteHub ved at træde ind på byggepladsen med central logistikstyring og drift, og med en tung teknologipakke, der sikrer, at alle data opsamles til brug for bygherrens rapportering.Vi opsamler og aggregerer data for:

-   **Materialer** – leverancer, mængder og certifikater
-   **Transporter** – vogntyper, afstande og CO2-forbrug
-   **Affald** – mængder pr fraktion og genanvendelsesgrader
-   **Energiforbrug** – el, vand mv.
-   **Miljøfaktorer på pladsen** – CO2, støj, NOx, fugt, temperatur mv.### Environment### Social### Governance## Sådan bidrager SiteHub til DGNB-certificeringSiteHub bidrager – direkte eller indirekte – til indhentelse af ca. 300 DGNB point. På den måde kan SiteHub med processer og aktiviteter hjælpe med at opnå ca. 10 pct. af en samlet DGNB-certificering.

For eksempel bidrager SiteHub til DGNB PRO 2.1 ved at implementere processer for affaldsminimering og sortering (op til 35 point under indikator 1). Derudover kan SiteHub opnå en cirkulær bonus på 10 point ved at reducere affaldsmængden på byggepladsen.SiteHub hjælper for eksempel også med modtagekontrol og datafangst ved leverancer, hvilket skaber en automatisk proces for løbende kvalitetssikring af byggematerialer (PRO 2.2), ligesom vi indhenter EPD’er fra leverandørerne (TEC 1.8).

SiteHubs processer på pladsen og aktiviteter kan derfor – afhængig af muligheder og målsætning for projektet – bidrage direkte og indirekte til følgende:

-   **PRO 2.1** Byggeplads / Byggeproces
-   **PRO 2.2** Dokumentation af kvalitet i udførelsen
-   **PRO 2.2**. Fugthåndtering
-   **ENV 1.1** Livscyklusvurdering
-   **ENV 1.2** Miljøfarlige stoffer
-   **ECO 1.1** Totaløkonomi
-   **TEC 1.6** Nedtagning og genanvendelse
-   **TEC 1.8** Dokumentation med miljøvaredeklarationer## Sådan bidrager SiteHub til LCA-beregning**Fra 1. juli 2025** skal der udarbejdes en livscyklusanalyse (LCA) for alle nybyggerier, og samtidig sættes der en grænseværdi for CO2-udledningen fra selve byggeprocessen. Der skal således opfanges data for transporter, affald, elforbrug mv.

SiteHub bidrager konkret til LCA med

-   registrering af konkret modtagne materialer
-   udregning af CO2-udledningen fra materialetransporter
-   registrering af affaldsmængder og genanvendelsesgrader
-   dokumentation af materialedata, herunder EPD’er

Herudover bidrager SiteHubs processer til at mindske materialespild ved optimering af affaldssortering og maksimering af genanvendelse, central håndtering af indkommende leverancer, og samtidig tilbuddet om et nærlager, hvor materialer kan opbevares, til der konkret er behov for dem på byggepladsen.## Sådan bidrager SiteHub til LEED-certificeringSiteHubs aktiviteter på byggepladsen er med til at understøtte 2 overordnede kriterier i LEED’s bæredygtighedscertificering af nybyggeri, hvilket omfatter Sustainable Sites og Materials & Resources.

-   SiteHubs registrering og håndtering af materialer ind og ud af pladsen kan understøtte genanvendelse eller genbrug af materialer.
-   SiteHub registerer specifikation af konkret leverede materialer, transportform, afstand kørt samt et estimeret CO2-forbrug baseret på det angivne køretøjs udledninger. Dokumentationen omfatter dermed den ‘rigtige’ transportkæde og ikke generiske ruter, hvilket ligeledes anbefales.
-   SiteHub indhenter automatisk EPD’er fra materialeleverandører.
-   SiteHub sorterer affald i op til 29 fraktioner, med maksimal genanvendelse og økonomi for øje, og leverer et CO2-regnskab for ressourcehåndteringen.## Sådan bidrager SiteHub til BREEAM-certificeringI **BREEAM**\-vurderingen indgår bl.a. materialeforbrug og affaldshåndtering – integration af genbrugsmaterialer og fornybare ressourcer samt håndtering af affald fra byggeprocessen. Her bidrager SiteHub med håndtering af affald, sortering i op til 29 fraktioner, hvilket hjælper med at maksimere genanvendelse og minimere spild.

Samtidig registrerer SiteHub de specifikke materialer, der leveres til byggepladsen, og indhenter EPD’er via integration med materialeleverandørerne.

Alle data stilles til rådighed i overskuelige dashboards, ligesom data kan udtrækkes til brug for yderligere analyser.Eksempler på SiteHub dashboards
